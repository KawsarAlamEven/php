# পিএইচপি প্রজেক্টঃ 01 - Build Image Gallery

পূর্ববর্তী ক্লাসে আমরা _HTML Form_ এর ফাইল টাইপ _input element_ এর মাধ্যমে কিভাবে ইউজার থেকে ফাইল ইনপুট নিয়ে তা নির্ধারিত ডিরেক্টরি বা ফোল্ডারে সেভ করা যায় তার ব্যবহার দেখেছি। আজকের ক্লাসে পূর্ববর্তী ধারণাকে কাজে লাগিয়ে পাশাপাশি নতুন কিছু বিষয় শিখে ফাইল নিয়ে আমরা কি কি করতে পারি তার একটা সম্যক ধারণা পেতে একটি ছোটখাট প্রজেক্ট করব।

## প্রজেক্ট বিবরণ

- **প্রজেক্ট নামঃ** প্রজেক্টটির ধরণ অনুযায়ী আমরা এর নাম _Build Image Gallery_ দিতে পারি।

- **প্রক্রিয়াঃ** আমাদের একটি ফোল্ডার বা ডিরেক্টরি থাকবে। এই ফোল্ডারটিতে যখনই আমাদের ঠিক করে দেয়া ফাইল টাইপ এবং সাইজ অনুযায়ী কোন ইমেজ বা ছবি যোগ করা হবে তখনই তার আউটপুট ব্রাউজারে একটি ওয়েবপেজের মাধ্যমে আমরা প্রদর্শন করব। এখন ব্রাউজার আমরা নিজে থেকে রিলোড দিতে পারি, অথবা ফোল্ডারে কোন ছবি যোগ হওয়ামাত্র ব্রাউজার নিজে থেকে রিলোড নেবে এমন প্রক্রিয়াও করতে পারি। আমরা প্রজেক্টটি এমনভাবে করব যাতে ফোল্ডারে ইতিমধ্যে এক বা একাধিক ছবি থেকে থাকলে আমরা সেগুলো ব্রাউজারে প্রদর্শন করব।

- **করণীয়ঃ** শিক্ষার্থীদের করণীয় থাকবে, একজন ইউজারকে ছবি আপলোডের সুযোগ দেয়া এবং আপলোড সফলভাবে সম্পন্ন হলে সেই ডিরেক্টরিতে রাখা এবং ব্রাউজারে প্রদর্শন করা। মোটকথা, আমরা একটি _Image gallary type_ ওয়েবসাইট বানাবো।

## প্রজেক্ট ফাইনাল লুক

আমাদের প্রজেক্ট দেখতে ফাইনালি নিন্মোক্ত ধরণের হবেঃ–

![Image Gallery First Look](/public/image-gallery-first-look.png "Image Gallery First Look")

সাইটের ইউআই আমরা [tailwindcss](https://tailwindcss.com/docs/installation) এর মাধ্যমে করেছি। শিক্ষার্থীরা নিজ পছন্দমতো করতে পারেন।

তাহলে চলুন শুরু করি।

## প্রজেক্টের প্রাথমিক সেটআপ

প্রথমেই আমরা একটি empty ফোল্ডার তৈরি করব `gallery` নামে। এই ফোল্ডারে আমরা আমাদের যাবতীয় ফাইল এবং ডিরেক্টরিগুলো রাখব। এই ডিরেক্টরিতে আমরা প্রাথমিক একটা ফাইল তৈরি করব `index.php` নামে। অতঃপর একটি সাব ডিরেক্টরি তৈরি করব `images` নামে। এই ডিরেক্টরিই হবে আমাদের এন্ট্রি পয়েন্ট। এই `images` ডিরেক্টরিতে থাকা যাবতীয় ফাইল এবং কন্টেন্ট আমরা পিএইচপির সাহায্যে পড়ার চেষ্টা করব এবং আমাদের প্রয়োজন এবং প্রক্রিয়া অনুযায়ী ব্যবহার করে ফাইনাল প্রজেক্টটা দাঁড় করাব।

## Directory Functions

### opendir() function

পিএইচপির মাধ্যমে কোন ডিরেক্টরি পড়তে হলে আমাদেরকে প্রথমেই [`opendir()`](https://www.php.net/manual/en/function.opendir.php) ফাংশনের মাধ্যমে ডিরেক্টরিকে ওপেন করে নিতে হবে। এই ফাংশন ব্যবহার ব্যতীত আমরা ডিরেক্টরিতে থাকা ফাইল বা কন্টেন্টগুলোর এক্সেস পাবনা, ফলতঃ ডিরেক্টরি ওপেন না করে ফাইল পড়তে গেলে _Fatal Error_ পাব।
